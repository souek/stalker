\documentclass[../MAIN.tex]{subfiles}
\begin{document}
\section{WOLNY CZŁOWIEK}
Był piątek, wczesne popołudnie. Dawid Kart siedział w fotelu popijając piwo po ciężkim dniu pracy. Imał się różnej roboty. Od kiedy w wypadku zginęła jego żona i trzyletnia córka, wszystko straciło sens. Żył, aby żyć, nie mając konkretnego celu.
W pewnym momencie zadzwonił jego telefon. Na wyświetlaczu pojawiło się „Rudy”.
Rudy, czyli Andrzej Rync, był najlepszym kumplem Karta jeszcze ze szkoły. Dawid niezwłocznie odebrał połączenie.\newline
--- Siema, Olo, co u Ciebie? --- spytał wesoło Rudy.\\
--- A, po robocie jestem. A co?\\
--- Mam dla ciebie robotę. Niezłą. Nadasz się.\\
--- Co, gdzie, kiedy i\ldots za ile? --- na to ostatnie Dawid zwrócił uwagę najbardziej.\\
--- Kasy, ile zechcesz. Wymaga krzepy i trochę wojskowego doświadczenia. Pojechałbyś do Strefy wokół elektrowni w Czarnobylu i\ldots\\
--- Pojebało Cię?! --- krzyknął w słuchawkę Olo. A głos, jako były żołnierz,
miał mocny. --- na śmierć mnie wysyłasz!\\
--- Propaganda. Ludzie tam normalnie żyją i jakoś nic im się nie dzieje.\\
--- Ech\ldots --- zawahał się. --- Mów dalej, kasa to kasa.\\
--- Pojedziesz poszukać paru rzeczy. Kurde, to nie rozmowa na telefon. Jutro w Koźle?\\
--- Dobra, o osiemnastej.\\
--- Okej. Na razie. --- Rudy się rozłączył.
\paragraph{}
Kart posiedział jeszcze trochę przed telewizorem, poszedł zjeść kolację i
udał się do łóżka. Rano wstał, wykonał parę ćwiczeń, wypił poranną kawę i usiadł
przed komputerem. Chciał się dowiedzieć więcej o tej tajemniczej Strefie. Po
wybuchu reaktora atomowego w elektrowni w Czarnobylu utworzono
trzydziestokilometrowy obszar, szczelnie otoczony przez wojsko. Wśród wielu
krzykliwych artykułów znalazł jeden ciekawy odnośnik do forum poświęconego
ludziom, którzy „włamywali się” do Strefy, wynosili z niej cenne znaleziska
zwane artefaktami i w świecie zewnętrznym zarabiali na nich krocie. Poczytał
trochę i nie zauważył, kiedy poranek przeobraził się w wieczór. Dochodziła
siedemnasta trzydzieści. Czas iść do pubu, na spotkanie z Rudym. Gdy Olo tam
dotarł, jego kolega czekał już przy barze.\\
--- Siema Rudy.\\
--- Cześć.\\
--- I co z tą robotą?\\
--- Poczekaj\ldots Barman! Dwa razy to, co zwykle.\\
--- Więc? --- niecierpliwił się Olo.\\
--- Jest tak: pewien typek z Ukrainy przejeżdża tędy wymieniać towar. Zapoznałem się z nim. Człowieku, co on ze sobą miał! A mówił, że to można znaleźć w byle krzakach koło bazy, że jest tak popularne jak piwo na Ukrainie, ale nosi, bo się ładnie błyszczy. Mówił, że może cię zabrać ze sobą, za drobną opłatą.\\
--- Hmm\ldots Ile?\\
--- Nie tak prędko. Najpierw musisz kupić to, co w takim miejscu potrzebne. Prowiant, ekwipunek. Broń załatwi ci ten ruski, ale nie za darmo przecież.\\
--- Dobra, ile?\\
--- Dwa i pół kafla za broń, przejazd i, jak to określił, zakwaterowanie. Za tydzień o trzynastej mamy czekać gotowi pod Kozłem.\\
--- Kurde, sporo\ldots --- zmartwił się Olo.\\
--- Tak, ale jakie zyski! Powiedział, że przez trzy miesiące zarobił osiem tysięcy. Dolarów.\\
--- O cholera. --- wybałuszył oczy Olo.\\
--- Właśnie\ldots\\
--- Dobra, pogrzebię się w tym, widzimy się za tydzień w tym miejscu.\\
--- To jedziesz?\\
--- No pewnie. Tylko trochę poczytam w sieci na ten temat.
\paragraph{}
Jak powiedział, tak i zrobił. Znalazł forum, które przeglądał przed wyjściem do baru i jeszcze wnikliwiej zagłębiał się w lekturę. Nim się obejrzał, była dwudziesta trzecia. Dawid położył się spać nawet nie biorąc prysznicu.
\section{DROGA DO NIKĄD}
Rano poszedł do banku. Miał na koncie 2283 złote, odłożone na czarną godzinę. Wyciągnął wszystkie pieniądze i wrócił do domu. Spisał z forum wszystko, co niezbędne do przeżycia w Strefie i ruszył na zakupy.\\
Po południu zorientował się, że Ukrainiec chciał 2500 złotych. Musiał zdobyć te pieniądze. Pogadał z jedyną osobą, jaka mu została: z Rudym. Ten pożyczył mu tysiąc złotych, pod warunkiem, że podzieli się z nim przynajmniej początkowymi zyskami.\\
Po trzech dniach miał już prawie wszystko --- zapas jedzenia na miesiąc, latarkę, zestaw baterii, trochę śrubek pomocnych przy wykrywaniu anomalii. Zostało mu do kupienia tylko jedno --- licznik Geigera. Problem polegał na tym, że dobre urządzenia są nie tylko rzadkie, ale jeszcze drogie jak cholera. Olo doszedł do wniosku, że znajdzie sobie jakiś w Strefie.
\paragraph{}
Nadszedł oczekiwany dzień. O dwunastej trzydzieści w drzwi jego mieszkania ktoś zapukał. Lekko podenerwowany podszedł i spojrzał przez wizjer. To był Rudy, po drodze do baru zaszedł po swojego kolegę. Pomógł mu zebrać graty i razem udali się w okolice knajpy Waleczny Kozioł. W pewnym momencie zza rogu wyjechała lekko rozklekotana Łada Niwa.\\
--- \textit{Prywiet!} --- z okna wychylił się pulchny, wąsaty Ukrainiec --- To on?\\
--- Tak. Nazywa się Olo.\\
--- Prywiet, Olo. Ja nazywam się Wania --- przywitał się z Dawidem\\
--- Prywiet.\\
--- Masz całe wyposażenie?\\
--- Mam. --- zapewnił Olo.\\
---Pieniądze?\\
--- Mam.\\
--- \textit{To pajechali! Dawaj!} --- krzyknął Ukrainiec.\\
Olo włożył wszystkie graty do samochodu, sam też zajął w nim miejsce. Pożegnał się ze swoim przyjacielem i auto z trudem ruszyło. Całą drogę spędzili próbując się dogadać, śpiewając radzieckie i polskie przyśpiewki. Jechali długo, prawie dziesięć godziny, łącznie z postojem na granicy. W końcu dojechali od miejsca z czerwonym szlabanem i strażnikami. Ściemniało się, zbliżała się noc. Gdzieś daleko było widać tworzące się mgły.
\\
--- \textit{Ooo! Wania! Dobryj deń!} --- podszedł strażnik. Widać, znali się z nowym kolegą Ola.
--- \textit{Prywiet!} Co słychać?
\paragraph{}
Rozmowa przebiegła sprawnie i po chwili byli już w Strefie. Znaleźli się w innym świecie. Na mapach te tereny nie istnieją, są jakby wymazane. Nikt nie bierze ich pod uwagę. Jechali, oficjalnie, drogą do nikąd. Po pół godzinie jazdy na horyzoncie zaczęły rysować się jakieś zabudowania. Ukrainiec wyjaśnił, że to pierwsza baza wypadowa stalkerów, że tu lądują wszyscy nowi. Kazał Olowi zapoznać się z jej mieszkańcami.\\
Podjechali pod coś, co wyglądało jak kiosk. W środku było dwoje ludzi. Wania zajrzał przez szybę i powiedział:\\
--- Żora! Masz tą zabawkę za pięćset rubli?\\
--- Mam, mam. --- sprzedawca schylił się pod ladę i wyjął starą berettę.\\
--- Zgłupiałeś?! --- oburzył się Wania --- Mam za ten złom płacić pięćset rubli?!\\
Ich kłótnia trwała chwilę. Ostatecznie stargowali cenę broni do 350 rubli. Ukrainiec podszedł do Ola, wręczył mu pistolet i powiedział, że od dziś ma sobie radzić sam. Wyjął z samochodu wszystkie jego rzeczy i odjechał w nieznanym kierunku. Chyba gdzieś w głąb Strefy. Dawid podniósł graty i zaczął je nieść, chyba sam nie wiedział, gdzie dokładnie. Wydało mu się dziwnie cicho. Mijał właśnie dogasające ognisko, gdy ktoś za jego plecami przeładował pistolet. Zatrzymał się i nie wiedział, czy się bronić, czy tylko powoli odwrócić, czy stać nieruchomo. Wtem osoba stojąca za nim spytała:\\
--- Ktoś ty?!\\
--- Dawid Kart, mówią na mnie Olo. Przywiózł mnie taki gruby, wąsaty Ukrainiec, Wania. Powiedział, że to obóz stalkerów.\\
--- Wania? Ten cham? A ile sobie zaśpiewał?\\
--- Dwa i pół tysiąca złotych.\\
--- Ty Polak, da? Skąd jesteś?\\
--- Z małego miasta na Podlasiu.
\paragraph{}
Usłyszał, że mężczyzna stojący za nim chowa broń i powoli się odwrócił. Zobaczył za nim jeszcze około 15 osób, z czego trzy próbowały na nowo rozpalić ognisko. Facet, który był teraz tuż przed nim, przeprosił. Powiedział, że wrócili właśnie z pobliskiego gospodarstwa, bo poszli wytępić paru bandytów, którzy zrobili tam sobie kryjówkę. Chwilę potem zawołał gościa imieniem Witek i kazał mu odprowadzić Ola do szopy. Nie był to pięciogwiazdkowy hotel, ale przynajmniej na głowę nie kapało.
\section{W MROKU DNIA}
O piątej nad ranem ktoś przybiegł i obudził Dawida.\\
--- Ty, Nowy, umiesz strzelać?!\\
--- Co? --- spytał zaspanym głosem Olo.\\
--- Umiesz strzelać?!\\
--- Ee.. Słyszę, nie drzyj się tak. Umiem, kiedyś służyłem w wojsku.\\
--- To łap za gnata i chodź pomóc! --- rzucił mu pod nogi starego AKS74---U.
\paragraph{}
Olo włożył buty i w samych bokserkach wyskoczył na dwór, w sam środek strzelaniny. Szybko stanął za zaimprowizowaną osłoną i na spokojnie przyjrzał się sytuacji. Po swojej lewej miał kilkunastu bandytów biegnących na szczyt wzgórza, a po prawej trzech lub czterech żołnierzy w mundurach. Okazało się, że rozbójnicy nabroili coś koło posterunku wojskowego, ale stchórzyli i zaczęli uciekać, przypadkiem trafiając na obóz. Żołnierze usłyszeli wystrzały, odgłosy walki między zbójami, a stalkerami i wysłali kilka osób do sprawdzenia sytuacji.
\paragraph{}
Olo bez mrugnięcia okiem wyskoczył zza osłony, zdjął jednego żołnierza strzałem w głowę, drugiemu przedziurawił kolano, a potem obrócił się i oddał serię w kierunku uciekających bandytów, raniąc jednego czy dwóch z nich. Chwilę potem, gdy stalkerzy ruszyli za liczniejszą grupą, Olo z Witkiem zostali, by rozprawić się z pozostałymi wojskowymi. Poszli ostrożnie w ich kierunku, gdy nagle mundurowi wyskoczyli zza drzew i zaczęli strzelać. Olo instynktownie padł na trawę, ale Witek został postrzelony. Zaklął i przewrócił się w krzaki rosnące przy płocie. Chwilę potem Kart wstał i zaczął strzelać do żołnierzy. Jednego udało mu się zastrzelić, przy rozprawianiu się z drugim jego karabinek się zaciął. Rzucił go więc w kierunku przeciwnika, by chwilę potem podbiec do niego, wybić broń z ręki, a następnie skręcić mu kark.
\paragraph{}
Ciała leżały niedaleko drogi. Dawid postanowił zatrzeć ślady. Ciągnął już ostatniego trupa, gdy nagle przypomniał sobie o swoim rannym koledze. Krzyknął: ,,Witek! Żyjesz?!''. Po chwili w odpowiedzi dostał stos wulgaryzmów i prośbę o pomoc. Przybiegł, przerzucił kompana przez ramię i zaniósł do obozu. Akurat pozostali stalkerzy wrócili po gonitwie, byli w bardzo dobrych humorach jak na ludzi, którzy właśnie mogli pozbawić życia całą grupę. Miny im trochę zrzedły, gdy zobaczyli zakrwawionego Ola i Witka trzymającego się za ramię, z którego powoli kapała czerwona ciecz. Na szczęście okazało się, że krew na Dawidzie to efekt dźwigania martwych żołnierzy i pomocy koledze, a i on sam został w strzelaninie tylko draśnięty.
\paragraph{}
Po ochłonięciu Kart zauważył, że jest mu dziwnie zimno. Dopiero wtedy zorientował się, że ma na sobie tylko bokserki i pośpiesznie założone, niezasznurowane buty. Poszedł do swojej kwatery i ubrał się adekwatnie do pory roku. Wyszedł na zewnątrz. Była wczesna jesień, godzina szósta rano. Słońce nieśmiało wychylało się zza drzew, biało---różowe obłoczki płynęły spokojnie po niebie, liście w okolicznych sadach i lasach mieniły się wszelkimi kolorami, powoli opadając na ziemię, ostatnie gwiazdy ginęły w jasnym błękicie. Widok zapierający dech w piersiach. I tylko lufy kałasznikowów połyskujące w blasku niewielkiego ogniska i świeża krew zastygająca na płocie zdradzały, że to nie jest jeden z obrazów malarza impresjonisty, a miejsce, gdzie co chwilę ktoś ginie od gradu pocisków. I nie tylko pocisków. Wbrew pozorom, broń palna, nawet w rękach najlepszego żołnierza nie była najgroźniejszą rzeczą, jaką można było znaleźć w Strefie.
\paragraph{}
Stalkerzy posiedzieli jeszcze chwilę przy ognisku, po czym poszli zająć się
swoimi sprawami --- jedni szukali w okolicy anomalii, które znaczyli i
artefaktów, którymi handlowali, inni poszli zakopać ciała żołnierzy, a
pozostali, w tym Olo, wrócili do swoich kwater. Koło ósmej rano Dawid postanowił
rozejrzeć się po obozie. Widok okazał się nieszczególny --- stara wioska
położona wzdłuż drogi, maksymalnie na dwadzieścia rodzin. Teraz opuszczona od
wielu lat. Niektóre domy legły w gruzach, inne miały podziurawione ściany, a z
innych tylko lekko poschodziła farba. Nigdzie nie było okien. Dachy były
wykonane, jak to żartobliwie określano, metodą półprzepuszczalną --- w
niektórych miejscach leżały betonowe dachówki, bądź eternit, w innych były
dziury. Na szczęście, dachy okazały się mocniejsze niż same budynki, bo dziur
było niewiele. Na końcu wsi stał opuszczony, zardzewiały samochód. Wewnątrz
niego, od podłogi po sam przeżarty przez rdzę i pociski dach, rosło sobie w
najlepsze młode drzewko. Może wyglądało to
tak,
jakby było w tym wraku uwięzione, jednak tak naprawdę to pojazd był więźniem tej rośliny. Natura zawsze wygra z człowiekiem.
\paragraph{}
Później Olo ruszył w kierunku obozowego „sklepu”. Kiedyś była to chyba jakaś letnia kuchnia. Teraz robiła za skład amunicji, depozyt, bank i osiedlowy spożywczy. Można tam było kupić prawie wszystko --- od bułek i kiełbasy, przez leki na promieniowanie, po amunicję do granatników i miny piechotne. Nikt nie wiedział, czy produkty spożywcze są świeże, czy leki same nie są skażone, ani skąd jest ta amunicja, ale woleli nie pytać. Sklep ten prowadził na oko sześćdziesięcioletni facet, z wyglądu trochę podobny do Wani, ale z okazałą, zadbaną, siwą brodą. No i z tego co widział Olo poprzedniego dnia --- zdzierał jeszcze bardziej niż jego wąsaty odpowiednik.
\paragraph{}
Około godziny dziesiątej stalker ubrany w szary, lekko podarty płaszcz, zapytał, czy ktoś idzie posprawdzać szopy w terenie. Miał lepsze wyposażenie niż pozostali. Nosił duży wojskowy plecak typu kostka, wojskowe buty, a przez ramię miał przewieszony karabinek AK74/2 z doczepionym granatnikiem i lunetą. Wstało trzech z siedmiu zgromadzonych przy ognisku. Mężczyzna w płaszczu podszedł do Ola, spytał go jak się nazywa i poprosił, by poszedł z nim. Dawid zgodził się, jednak poprosił o jakąś lepszą broń, bo z tą starą berettą mógł najwyżej strzelać do tarczy i to z odległości metra. Pewnie jego prośba zostałaby zignorowana, gdyby nie fakt, że sam rozprawił się rano z czterema żołnierzami. Dostał pistolet maszynowy Viper 5 i trochę jedzenia.
\paragraph{}
Zaniósł prowiant do siebie, schował pod materac, zajrzał do kiosku, chcąc sprzedać tą berettę. Facet w budynku, o imieniu Żora, mógł go przyjąć, ale za śmieszną kwotę --- sto rubli, choć sam sprzedał pistolet dzień wcześniej za ponad trzysta. Olowi udało się podbić cenę do dwustu pięćdziesięciu, gdy spostrzegł, że jego grupa przygotowuje się do wyjścia z bazy. Szybko wziął pieniądze i dołączył do kompanów.
\paragraph{}
Po drodze mężczyzna w szarym płaszczu uczył go, jak powinien się poruszać w Strefie, jak bezpiecznie sprawdzać, czy nigdzie nie czai się żadna anomalia. Dawid dostał tylko szczątkową wiedzę, taką, jaka była wystarczająca by przejść te kilkadziesiąt metrów z wioski do gospodarstwa. Dostał przykazanie, by trzymać się któregoś z kolegów, najlepiej Andreja. Andrej był dobrze zbudowanym, na oko czterdziestokilkuletnim mężczyzną, z twarzą pokrytą kilkoma bliznami. Był w Zonie już długo, ale, jak sam twierdził, nie chciał ruszać się dalej, bo już raz tam był i to co widział, było straszne.
\paragraph{}
Po niecałym kwadransie czteroosobowa grupa dotarła do granic gospodarstwa. Za płotem było słychać nerwowe rozmowy, pojękiwania i co jakiś czas wykrzyczane wulgaryzmy.\\
--- Dasz sobie radę? Ich z tej strony jest góra czterech, z czego dwóch rannych. --- spytał dowódca.\\
--- Jeśli broń mi się nie zatnie, to żaden problem. --- potwierdził Olo.\\
--- Dobra, to robimy tak: Olo zostaje tutaj, wpada przez dziurę, Andrej, ty idź na północ, tam jest brama główna, powinno stać dwóch, a trzeci na podwórku, Awdan, na zachód, przez ten wyrwany kawałek płotu. A ja\ldots ja wejdę przez tą rozwaloną ścianę.\\
Olo czuł, że jest najbardziej doświadczonym strzelcem w grupie. Zaczekał, aż wszyscy się ustawią i wtedy dopiero miał zaatakować. Jednak okazało się inaczej. Strzały rozległy się już w kilka sekund po rozdzieleniu grupy. Dowódca pewnie spotkał kogoś w tym rozwalonym domku.
\paragraph{}
Kart odbezpieczył swojego Vipera, splunął i ruszył przez płot. Wpadł na podwórze, gdzie powitała go seria kul z bliźniaczej broni. Na szczęście strzelec miał problemy z celnością, wszystkie pociski wbiły się w deski za Olem. Ten wychylił się zza ściany i kilkoma strzałami powalił przeciwnika, a następnie jeszcze jednego, który biegł w kierunku bramy. Potem sam ruszył do przodu i na lewo, przez drzwi do budynku gospodarczego. Tam zastał trzy osoby, jeden mężczyzna z bandażami w ręku, drugi siedzący, trzymający się za nogę i trzeci, leżący półprzytomnie na podłodze. Szybko zabił dwóch pierwszych, ale przy ostatnim coś go tknęło. Może to stara, wojskowa szkoła. Chciał podejść i opatrzyć przeciwnika, gdy usłyszał świst kuli, tuż nad swoją głową. Szybko przyległ do ściany obok okna, wychylił się z niego, rozejrzał i dwoma celnymi strzałami zrzucił stojącego na dachu, odzianego w czarną, skórzaną kurtkę bandytę na ziemię, prosto na stary, nieużywany traktor.
\paragraph{}
Chwilę potem strzały ucichły. Stalkerzy zaczęli się nawoływać. Jednak Olo nie dawał znaku życia. Pozostali weszli do szopy i zobaczyli, jak ten pochyla się nad rannym wrogiem.\\
--- Co tobie? --- zdziwił się dowódca i wyjął pistolet. --- Gdyby dał radę, wbiłby ci nóż w plecy.\\
Dawid usłyszał wybuch, jakby w swej głowie. Chwilę potem cienka strużka krwi popłynęła z rany w głowie na podłogę. Mężczyzna w ciemnej kurtce leżał teraz bez życia. Olo zamknął mu oczy, wstał i ruszył nieco smętnie do obozu. Gdy mijał Andreja, ten poklepał go w ramię.
\paragraph{}
Tego poranka zrozumiał, że Strefa to nie tylko przygoda i bogactwo, ale również, a może przede wszystkim, śmierć czekająca na niego tuż za plecami. Rozumiał to, choć jeszcze tak naprawdę nie spotkał najgroźniejszego wroga w Zonie --- jej samej.
\paragraph{}
Dotarli do obozu chwilę po dwunastej, w porze obiadowej. Już z daleka było słychać głośne rozmowy stalkerów. Olo poszedł do swojej kwatery, po jedzenie. Jednak, części zapasów, które kładł tam rano, nie było. Leżała karteczka z przeprosinami i pół litra wódki. Wychodząc na zewnątrz minął dowódcę, który dał mu pięćset rubli i trochę amunicji do jego broni.\\
Dawid ruszył do sklepu, kupić jakieś żarcie. Poszedł potem do ogniska i usiadł wraz z innymi. Zaczął się z nimi powoli zapoznawać. To byli ciepli ludzie, można się tu było czuć jak w domu. Opowiedział, kim jest, skąd pochodzi, jak i po co się tu znalazł.
\paragraph{}
Zaczęło się powoli ściemniać. Była godzina szesnasta. Olo leżał na materacu i czytał książkę, gdy usłyszał czyjeś kroki. Podniósł wzrok i spostrzegł Witka. Ten spytał go, czy chce iść z nim poszukać trochę artefaktów. Dawid odłożył książkę, wziął karabin, latarkę, plecak i wstał z łóżka.

\end{document}